<!DOCTYPE html>
<html>

<head>
  <meta charset="utf-8">
  <meta name="Author" content="Coen Filipsen">
  <link rel="stylesheet" href="style.css" />
  <title> Menu Jquery</title>
</head>

<body>
  <div class="inhoud">
    <nav>
      <ul>
        <li><a href="#">Home</a></li>
        <li><a href="#">News</a></li>
        <li><a href="#">Sports</a></li>
        <li><a href="#">Contacts</a></li>
      </ul>
    </nav>
    <main>

      <h1>Paypal blokkeert betalingen aan Canadese vpn-dienst</h1>
      <img src="http://www.incassobureau-inschakelen.eu/wp-content/uploads/2015/05/paypal-logo.png" alt="plaatje" width="500">
      <h3>Paypal blokkeert betalingen aan de Canadese vpn-dienst UnoTelly. In een e-mail aan het bedrijf refereert Paypal aan zijn gebruiksvoorwaarden, waaruit onder andere blijkt dat diensten niet gebruikt mogen worden voor het faciliteren van auteursrechtinbreuken</h3>
      <p>TorrentFreak meldt dat Paypal in het verleden ook al usenet-resellers heeft afgesloten, net als torrentsites en hostingbedrijven. UnoTelly is een bedrijf dat betaalde vpn- en dns-diensten levert en adverteert met het feit dat daarmee onder andere
        geo-blocking kan worden omzeild. Volgens TorrentFreak is dit Paypal in het verkeerde keelgat geschoten en zou het bedrijf daarom tot de blokkade zijn overgegaan. Met dat soort diensten zouden immers auteursrechtinbreuken gefaciliteerd kunnen worden.</p>
      <p>UnoTelly meldt aan de nieuwssite dat het afsluiten van het betalingsaccount zonder waarschuwing gebeurde en dat er geen manier is om tegen de beslissing in beroep te gaan. De dienst moet daarom op zoek naar een nieuwe betalingsverwerker. Ook meldt
        TorrentFreak dat Paypal wellicht meerdere bedrijven heeft aangeschreven die vergelijkbare diensten leveren. Het is overigens niet de eerste keer dat Paypal een vpn-dienst om deze redenen afsluit, in 2013 gebeurde dat al eens bij iPredator.</p>
      <p>Het is de vraag of het bij dit ene incident blijft of dat Paypal ook achter andere vergelijkbare diensten aan zal gaan. Volgens TorrentFreak zou het in dit geval zover zijn gekomen, omdat UnoTelly expliciet adverteert met 'unblocking'-diensten.
        Het bedrijf adviseert gebruikers om hun betalingsinstellingen te wijzigen.</p>

      <h1>Intel maakt overklokken non-K-Skylake-processors onmogelijk met update</h1>
      <img src="http://ic.tweakimg.net/ext/i/2000954253.png" alt="plaatje" width="400">
      <h3>Bios-updates met code van Intel voor moederborden gaan het onmogelijk maken voor gebruikers om Skylake-processors die niet in de K-serie vallen, nog langer te overklokken. Overklokkers konden Celerons en Pentiums opvoeren en moederbordenfabrikanten
            adverteerden hiermee.</h3>
      <p>Intel heeft de distributie van de code aan moederbordenfabrikanten tegenover PCWorld bevestigd, nadat Taiwanese sites als Xfastest en Benchlife hier al geruchten over plaatsten. "De laatste update bevat onder andere code die in lijn ligt met het
        standpunt dat we het overklokken van processors die daar niet voor ontworpen zijn niet aanraden", zegt Intel. Volgens het bedrijf verwerken de moederbordfabrikanten de code 'vrijwillig' in bios-updates.</p>
      <p>Wie de bios-updates doorvoert, kan niet meer van de overklokmogelijkheden gebruikmaken die voor niet-K-processors van de Skylake-generatie binnen handbereik waren. Voor overklokken brengt Intel de K-modellen uit, waarvan het slot van de multiplier
        is gehaald. Moederbordfabrikanten gingen er toe over ook voor andere chips overklokmogelijkheden aan te bieden bij hun Z170-, H170-, B170- en B150-borden, door gebruikers de bclk, of base clock frequency, aan te laten passen.</p>
      <p>Onder andere ASRock, MSI, EVGA, Biostar en Asus adverteren met 'Non-K OC' bij moederborden, onder noemers als 'Sky OC' en 'Hyper OC'. De functie is geliefd bij overklokkers omdat ze zo met goedkopere processors als Core i3's, Celerons en Pentiums
        aan de slag kunnen. Dit kunnen ze blijven doen door de updates niet door te voeren.</p>
      <p>ASRock is al begonnen met de distributie van de betreffende bios-update, zo bleek dit weekend, waardoor het een kwestie van tijd leek tot Intel het zou bevestigen. Intel sloot al eerder een 'overklok-omweg' af: bij de Haswell-generatie stond het
        bedrijf alleen toe dat Z-moederborden de K-processors konden overklokken. Toen moederbordfabrikanten er toe overgingen ook overklokopties op budgetborden met H87- en B85-chipsets te bieden, bracht Intel hen terug in het gareel.</p>

      <h1>Nederlandse filmindustrie wil 1,2 miljard euro van staat om piraterij</h1>
      <img src="https://upload.wikimedia.org/wikipedia/commons/thumb/4/47/Pirate_Flag_of_Jack_Rackham.svg/2000px-Pirate_Flag_of_Jack_Rackham.svg.png" alt="plaatje" width="400">
      <h3>Nederlandse filmproducenten en distributeurs geven de Nederlandse staat tot 19 februari de tijd om aansprakelijkheid te erkennen voor geleden schade uit downloaden. Doet de staat dat niet, dan stapt de groep naar de rechter.</h3>
      <p>Filmproducent Klaas de Jong schrijft in een brief aan staatssecretaris Dijkhoff van Justitie dat het genoemde bedrag de directe materiële schade is die voortkomt uit het downloaden van films. Hij stuurt de brief namens de Vereniging van Speelfilm
        Ondernemers en een aantal filmdistributeurs. In de brief staat dat de schade nog steeds voortduurt 'doordat bij een groot deel van de consumenten het idee leeft dat de betaling van filmconsumptie iets voor watjes is'.</p>
      <p>Naast de brief heeft advocatenkantoor bureau Brandeis een aansprakelijkstelling gestuurd aan de staatssecretaris, met daarin de juridische onderbouwing van de claim. Hierin staat dat de staat tot vrijdag 19 februari 12:00 de tijd heeft om aansprakelijkheid
        te erkennen en te bevestigen bereid te zijn tot overleg over de vaststelling van de hoogte van de schade en de compensatie daarvan. Als dat niet gebeurt dan zullen de advocaten rechtsmaatregelen treffen</p>
      <p>De claim van 1,2 miljard euro wordt onderbouwd in de brief. Er wordt verwezen naar het onderzoek van Considerati, dat in 2014 werd uitgevoerd. Daaruit zou blijken dat de Nederlandse filmindustrie in 2013 een omzetverlies van 78,4 miljoen euro heeft
        geleden als gevolg van downloaden. Door dat bedrag vanaf september 2004 door te trekken tot nu, komen de filmmakers op een totaal van minstens 900 miljoen euro. Inclusief wettelijke rente zou dat 1,2 miljard euro zijn. "En dan te bedenken dat
        dit bedrag alleen maar de direct aanwijsbare schade betreft. De daadwerkelijke schade ligt naar verwachting nog hoger", schrijven de filmmakers aan de staatssecretaris.</p>
      <p>In november 2015 lieten de Nederlandse filmmakers al weten dat ze de staat aansprakelijk stellen voor misgelopen inkomsten. Toen stelde de groep dat de Nederlandse filmsector elk jaar honderden miljoenen euro's misloopt door piraterij.</p>
      <p>Tot april 2014 was het in Nederland toegestaan om voor eigen gebruik audiovisueel materiaal te downloaden uit 'illegale bronnen'. Dat werd gezien als het maken van een thuiskopie. Het Europese Hof van Justitie maakte een einde aan deze regeling
        en het downloadverbod werd ingevoerd. Hoewel er nu een downloadverbod is, vinden de filmmakers en distributeurs de handhaving daarvan onvoldoende.</p>
      <p>De filmproducenten en distributeurs willen de geclaimde schade gecompenseerd krijgen en stellen dat geld te willen gebruiken voor bijvoorbeeld de financiering van de bescherming van auteursrechten, het aansprakelijk stellen van illegale downloaders
        en het financieren van een campagne om consumenten bewust te maken dat illegaal downloaden strafbaar is.</p>
      <p>Minister Van der Steur van Justitie liet de Tweede Kamer donderdag weten om de tafel te willen met vertegenwoordigers van auteursrechthebbenden, internetaanbieders en omroepen om samen te werken bij het promoten van het legale aanbod.</p>

      <h1>Webversie Popcorn Time keert terug in vorm die moeilijk offline is te halen</h1>
      <img src="http://ballinnn.com/wp-content/uploads/2015/10/popcorn-time.jpg" alt="plaatje" width="400">
      <h3>Ontwikkelaars hebben de broncode gepubliceerd van een webversie van Popcorn Time, die door iedereen gehost kan worden. Gebruikers kunnen de onlineversie benaderen in combinatie met de nieuwe 'Torrents Time'-plug-in, die een torrent-client bevat
            en vpn's ondersteunt. </h3>
      <p>In tegenstelling tot eerdere webversies van Popcorn Time, is Popcorn Time Online niet afhankelijk van een enkele server of domeinnaam. De techniek zit grotendeels in Torrents Time, een plug-in die gebruikers dienen te downloaden en te installeren,
        waarna deze in de browser geactiveerd kan worden. Iedereen kan op Github de broncode voor Popcorn Time Online downloaden en deze op een eigen webserver plaatsen. Gebruikers die de Torrents Time-plug-in geïnstalleerd hebben kunnen vervolgens deze
        websites bezoeken om content af te spelen. Omdat iedereen een server op kan zetten, is het uit de lucht halen van de dienst in theorie een moeilijke opgave.</p>
      <p>Torrents Time werkt op Windows 7 en OS X 10.8, of nieuwere besturingssystemen. Na installatie van het programma nestelt de plug-in zich in de browser. Momenteel is er ondersteuning voor Internet Explorer, Chrome en Firefox. Als de gebruiker vervolgens
        een website bezoekt waar de Popcorn Time Online-code op staat, zoals popcorntime-online.io, dan vraagt de browser toestemming om de plug-in uit te voeren. Torrents Time haalt zijn peers van reguliere trackers en kan ook gebruikmaken van PEX als
        dat nodig is.</p>
      <p>De ontwikkelaars vertellen aan TorrentFreak dat Torrents Time uit twee delen bestaat: een torrent-client, die gebaseerd is op Libtorrent, en een zelfgeschreven videospeler, die gebruikmaakt van FFmpeg. Verder bevat de plug-in ondersteuning voor
        Chromecast, Airplay en dlna.</p>
      <p>Op de website stellen de makers van de plug-in dat Torrents Time het verkeer over een vpn-verbinding laat lopen. Dat is in de praktijk echter niet zomaar het geval, gebruikers moeten een eigen vpn-account gebruiken of registeren voor een betaald
        vpn-account bij de betreffende website waar Popcorn Time Online is gehost. Gebruikers die geen vpn activeren krijgen eerst een waarschuwing te zien voor het afspelen van een film of serie.</p>
      <p>De makers van Torrents Time stellen op een pagina voor 'uitgevers' dat websitemakers geld kunnen verdienen aan de techniek. De ontwikkelaars verwijzen naar het aanbieden van abonnementen en vpn-diensten. PopcornTime.io werkt bijvoorbeeld met AnonymousVPN.org
        en spoort gebruikers aan om daar een betaald account te registeren. Aangezien een affiliate-link gebruikt wordt, krijgen de beheerders betaald voor iedere aanmelding.</p>
      <p>In oktober 2015 werd de destijds grootste Popcorn Time-fork offline gehaald. Later bleek dat de MPAA daar verantwoordelijk voor was. In diezelfde periode verschenen er online-alternatieven, zoals BrowserPopcorn, maar deze dienst bleef niet lang
        in de lucht. Popcorn Time is nooit echt verdwenen, de fork PopcornTime.se bleef actief.</p>
      <p>Het gebruik van diensten zoals Popcorn Time, waarmee films en series gestreamd kunnen worden, is in Nederland en België illegaal. Organisaties die rechthebbenden vertegenwoordigen, zoals Stichting Brein, richten zich momenteel echter op de grootschalige
        uploaders. Filmmaatschappijen kunnen in theorie individuele Popcorn Time-gebruikers aanklagen. In de praktijk is dat nog niet voorgekomen in Nederland, maar Nederlandse filmbedrijven stelden vorig jaar in 2016 te willen beginnen met het sturen
        van schikkingsvoorstellen naar individuele downloaders.</p>

    </main>
  </div>
  <script src="http://code.jquery.com/jquery-1.12.0.min.js"></script>
  <script src="script.js"></script>
</body>
<footer>
      <div id="validatie">
          <a href="http://validator.w3.org/check?uri=referer" target="_blank">
              <img src="http://blog.boyet.com/blog/files/media/image/valid-html5-blue.png" alt="Valide HTML5"></a>
          <a href="http://jigsaw.w3.org/css-validator/check/referer" target="_blank">
              <img src="http://jigsaw.w3.org/css-validator/images/vcss-blue.gif" alt="Valide CSS">
          </a>
      </div>
  </footer>

</html>
